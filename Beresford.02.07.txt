7. Hector and Andromache [42-43]
Μακρὸν δὴ χρόνον οἱ Δαναοὶ ἐπολιόρκουν τὴν τῶν Τρώων πόλιν· τούτου δὲ τοῦ πολέμου Πάρις ἀφελὼν Ἑλένην τὴν τοῦ Μενέλεω γυναῖκα αἴτιος ἦν, Ἕκτωρ δὲ ἀδελφὸς ἦν τοῦ Πάριδος. Ἀναχωρήσας δέ ποτε ἐκ τῆς μάχης προσῆλθε πρὸς τὸν ἀδελφόν· ἐβούλετο γὰρ πείθειν αὐτὸν μάχεσθαι ἐπὶ τοὺς πολεμίους. ὁ δὲ τοὺς λόγους ἀκούσας ἀντεῖπεν· «εὖ λέγεις,» ἔφη, «ὦ ἀδελφέ, καὶ ἀκολουθήσω σοι, οὐδὲ ὀργὴν ἐν καρδίᾳ ἔχων ἐνταῦθα οὕτω διαμενῶ, οὐ μετέχων τῆς μάχης.» 
Τότε δὴ ὁ Ἕκτωρ οἴκαδε ἀπῆλθεν, ζητῶν Ἀνδρομάχην τὴν γυναῖκα· καὶ αὐτὴν ἐπὶ τοῖς τῆς πόλεως τείχεσι κατέλαβε καὶ τὴν τροφὸν τὸν παῖδα ἔχουσαν· κατιδοῦσα δὲ τὸν ἄνδρα ἀπῄτησεν μὴ αὖθις ἐπὶ τοὺς πολεμίους ἐξιέναι· ἐφοβεῖτο γὰρ μὴ ἀποθάνοι. ὁ δὲ Ἕκτωρ δεινὸν νομίζων εἰ, σωτηρίαν ζητῶν ἐν τῇ πόλει, ἀποστήσεται ἀπὸ τοῦ πολέμου, οὐκ ἐθέλει.
Λαβὼν δὲ τὸν παῖδα καὶ φιλήσας ἐπηύχετο τοῖς θεοῖς παρέχειν τὸ τέκνον εὐκλεέστερον τοῦ πατρός· ἀποδοὺς δὲ τῇ μητρὶ καὶ χαίρειν κελεύσας αὐτὸς μὲν ἀπῆλθεν, ἡ δὲ Ἀνδρομάχη ἔκλαυσεν.
