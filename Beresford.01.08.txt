1.8.0 Artemis
1.8.1 Ἡ Ἄρτεμις τοῦ Ἀπόλλωνος κασίγνητος ἦν.
1.8.2 Ὁ Σοφοκλῆς ὀνομάζει αὐτὴν τὴν κυναγόν.
1.8.3 Ἔφερε τόξον τε καὶ ὀϊστούς.
1.8.4 Ἔμπειρος ἦν τῆς τέχνης τοῦ τόξου.
1.8.5 Ἔκτεινε τοῖς βέλεσιν τοὺς θῆρας.
1.8.6 Ἐφίλει θηρεύειν τὰς ἐλάφους ἐν τοῖς ὄρεσιν.
1.8.7 Ταχίστη ἦν τοὺς πόδας καὶ ἰσχυροτάτη.
1.8.8 Οὐδεὶς οὔτε θεῶν οὔτε ἀνθρώπων ἔγημεν αὐτήν.
1.8.9 Τὸ ἱερὸν τὸ λαμπρότατον αὐτῆς ἐν Ἐφέσῳ ἕστηκεν.
1.8.10 Οἰνεύς ποτε, ὁ τῆς Αἰτωλίας βασιλεὺς, καθύβρισε τὴν Ἀρτέμιδα.
1.8.11 Ἡ δὲ θεὸς ἐζημίωσεν αὐτὸν ἀντὶ τῆς ὕβρεως.
1.8.12 Ἔπεμψε γὰρ κάπρον τινὰ ὡς τὴν γῆν διαφθεροῦντα.
1.8.13 Τότε δὴ ὁ Μελέαγρος, ὁ τοῦ βασιλέως, ξυλλέξας πολλοὺς φίλους, αὐτὸς ἀπέκτεινε τὸν θῆρα τῷ δόρατι.
1.8.14 Καὶ τὴν μὲν κεφαλὴν ἀποκόψας ἔδωκεν Ἀταλάντῃ.
1.8.15 Τὸ δὲ δέρμα καθιέρωσε τῇ Ἀθήνῃ.
1.8.16 Τοῦτο ἐποίησε διὰ τὸ τὴν θεὸν βεβοηθηκέναι, ἀεὶ γὰρ ἐφίλει τὸν Μελέαγρον.
1.8.17 Ὁ δὲ οὐ πολὺ ὕστερον ἀπέθανεν.
1.8.18 Οὕτω δὲ ἡ Ἄρτεμις τιμωρίαν ἔλαβεν.
